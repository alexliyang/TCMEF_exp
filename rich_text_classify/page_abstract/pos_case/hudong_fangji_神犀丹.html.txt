乌犀角尖、石菖蒲、黄芩各六两，怀生地、银花各一斤，金汁、连翘各十两，板蓝根九两，玄参七两，香豆豉八两，花粉、紫草各四两，法制为丸，每重三钱，凉开水化服，日服二丸，小儿减半。温热暑疫诸病，邪不自解，耗液伤营，逆传内陷，痉厥、昏狂、谵语、发斑等症，但看病人舌色干光，或紫绛，或圆硬，或黑苔，皆以此丹治之，兼治痘疮毒重，夹带紫斑危症，方中以清营解毒，而养液透斑